xxx PRAEFATIO

Ergo ut paucis conprehendam quae disputavi, sic statuo: quae
Probus de conpluribus artis grammaticae partibus scripta reliquerat,
cum summam auctoritatem apud grammaticos nacta essent, postea
in artem redacta sunt. quam artem duobus libris sic dispositam
fuisse suspicari possumus, ut priore libro, qui consueto tum nomine
instituta artium inscriptus esse videtur, de litteris et syllabis et de
octo partibus orationis exponeretur, altero de catholicis nominum et
verborum. ex his unus catholicon liber sic fere, ut tunc conpositus
est, restitit3 instituta artium autem recentiore aetate in novam for-
mam, quae et ad posterioris temporis utilitatem et ad primae linguae
institutionem accommodata esset, redacta sunt. quo factum 'est ut,
cum antiquiore libro neglecto hic recentior, quem nunc habemus,
solus servaretur, multa vetustioris doctrinae vestigia relinquerentur
in catholiciS, pauca in institutis,

De reliquis libris brevius dicam. appendicem ad Probi
artem minorem editores Vindobonenses dixerunt ea quae in Bo-
biensi codice post instituta Probi sive artem minorem, ut illi in-
scripserant, scripta sunt. haec quamquam propter locum, quem in
codice obtinent, Probo minime vindicanda esse adparet, tamen aliqua
pars, quae est de differentiis, in codice Montepessulano Probi nominc
inscripta cst. ncq‘ue eam tantum partem quae in Montepessulano libro ι
est, sed reliqua etiam quae de eodem argumento sequuntur Probo
olim tributa esse‘ videntur, si modo recte huc retuli ea quae ex
commentario de verbo, qui in Parisino codice 7491 saeculo decimo
scriptus est, ad p. 201, 15 adscripsi: cf. p. XXIII. quare siquid omnino
nomini Probi tribuendum est, in, hoc quoque differentiarum libello
‘quaedam ex libris Probi, quibus posteriores grammaticos usos esse
constat, excerpta esse putaverim, quae postea cum aliis observationi-
bus ex consuetudine extremae aetatis profectis mixta sunt. idem fere
accidit in excerptis de nomine, in quibus conplura insunt, quae
cur a Berytio grammatico-abiudicemus nulla prorsus causa est. immo
quae de dubio genere vocabulorum scripta sunt cum ab antiquo et
docto auctore haud dubie profecta sunt, tum nulli probabilius tribui
possunt, quam· huic ipsi Probo. nunc de his omnibus, quae ad nomen
et auctoritatem Probi revocavi, illud monendum est, quod satis ex
iis quae supra disputata sunt adparere put0, omnia ita mutata et a
pristina forma atque doctrina ad recentioris aetatis usum deflexa
esse, ut, siquis propterea iuniorem Probum dicat, defendi quodam
modo possit, quo certius incorrupta veteris grammatici memoria ab
iis quae recentiores adhibitis eius libris et nomine conposuerunt
discernatur. sed hoc teneri volo, neque ab uno homine neque eodem
tempore ea quae nunc hoc nomine inscripta sunt conposita esse, sed
commune auctoris nomen inde accepisse, quod ad unum doctrinae

