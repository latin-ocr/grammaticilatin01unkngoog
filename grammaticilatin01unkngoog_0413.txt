352 DE PSEVDOPROBI LATERCVLO ALPHABETICO

sauri Meermanniani volumine primo, cum usus sit editionibus antiquis tribus Romana
Veneta Accursiana librisque scriptis duobus altero Laurentii Pignoriae, postea Ale-
xandri Estii patricii Patavini, altero eoque ut ait vetustissimo. Antonii Seripandi ali·
quando, postea ab ipso Ernstio Neapoli empti, his molimentis plane indignum opus
effecit et ita egit, ut fidem hominis ne accuses, summae stultitiae eum arguere cogaris.
Nam ut mittam Pignorianum librum, .cui ipse Ernstius non multum tribuit, descri-
ptum omnino ex Marcanovae exemplo hodie Mutinensi, quod constat apud Pinellium
vidisse et excussisse Pignoriam , vetustissimus ille si diis placet Seripandianus sane
non l'uit particula casu aliquo soluta ex grammatici argumenti codice summae
vetustatis olim Bobiensi, postea Neapolitano, hodie Vindobonensi (n. 16 Euat), id quod
suspicati sunt Eichenfeldius et Endlicherus (anal. gramm. p. XVI), sed si quidem
extitit, scriptus sit necesse est post Ferrarinum saeculo XV vel XVl. Nam notarum
laterculum, quem inde vel maxime exhibuit Ernstius, in summa re non diversum
esse a Ferrariniano comparatio instituta docuit; exempli causa notam DOMICius
COnSul LVDos SACros Faciundum Curavit, quam adfuisse in suo vetusto codice
Ernstius testatur diserte (p. 127), petitam eam ex Domitiani notissimo nummo iisdem-
que verbis relatam tam apud Iucundum quam apud Ferrarinium (v. p. 349 n.) quis
credet in eiusmodi tabulam recipi potuisse ante saeculum decimum quintum? Deni-
que in quihus discedit a Ferrarino codex Ernstianus , ut quod laterculum in capita
dividit nou editio sola Ernstiana, sed ipse ille de quo agimus liber scriptus, sane ea
prae se serunt non verae antiquitatis indolem genuinam, sed recentissimae interpola·
tionis non dubia indicia. — Totum autem Probum quem dicunt alphabeticum abicien-
dum esse ego demonstravi in commentario actis societatis saxonicae (a.1853 p. 91 sq.)
inserto. Hoc autem loco quamquam personatus ille Probus potuit simpliciter prae·
termitti (neque enim iam verendum est, ne non spernant deinceps commentum illud
viri docti), tamen magis 'visum est rem denuo retractare, primum quia erroris per
quattuor saecula propagati notitia aliqua adhuc non recte carebitur. deinde quod
notarum illi laterculi saeculi decimi quinti etsi per se inutiles sunt, tamen ab iis.
qui iu eius saeculi inscriptionum syllogas ordinandas inquirunt, ad tempora recte
constituenda crisinque earum exercendam non sine fructu aliquo adhibebuntur.*
— Gothosredianam autem ‘notarum et litterarum singularium — tam in antiquis
inscriptionibus quam in nummis explanationem' (p. 1527—1546) recens concinna·
tam esse ideo moneo, quod qui hac aetate notarum laterculis a plerisque neglectis
prae ceteris curam impendit Goesclienus nescio quo errore (in praef. ad Gaium ed.
1842 p. xxxxvl) antiquis eam adnumeravit.

* Eorum causa, siqui forte erunt, qui in hanc de notarum laterculis quaestionem
denuo inquirent, codices aliquot designabO, quos ad eam aliquo modo pertinere amici
ud me rettulerunt, adhuc non examinatos: Romae Vnt. 2713. Urbin. 452. Ottobou.
,874 (vide supra p. 270). 3091. Parisiis Reg. 6117 (5985 Jesus). Neapoli Lat. n. 291.
Accedunt codices isidoriani notarum laterculo aucti, ut sunt Vatic. 623. Vnt. Ottob.
477, de quibus supra diximus p. 303.

