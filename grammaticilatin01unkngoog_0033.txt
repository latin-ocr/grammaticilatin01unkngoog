xxv111 PRAEFATIO

et de partibus orationis in eo libro expositum fuisse. atqui eodem
nomine inscriptum habemus librum de arte grammatica, cui illud
nomen vindicavi auctoribus Prisciano vol. Ι p. 383, 7 61 Pompeio
p. 156 et 187 (p.V111.X1X. XXI), eum antea artem minorem inscri'p-
sissent Vindobonenses editores. 1111116 diversum esse ab illo libro, qui
olim cum catholicis coniunctus erat, non magis ex iis quae catholi-
con scriptor in institutis se tractavisse ait, quam ex universa eius
libri indole et ratione adparet. nam neque ea quae ille ponit scripta
inveniuntur in hoc, et omnis disputandi et scribendi ratio a catholicis
abhorret. agitur autem, ut nunc primum de hoc ipso libro dicam, de
octo partibus orationis, ordine partium vulgari ita mutato, de nomine,
de pronomine, de participio, de coniunctione, de interiectione, de
praepositione, de adverbi0, de verbo. antiquiorum grammaticorum
auctoritas raro adhibita est. nam praeter Varronem tribus locis 48,
373 127, 31 ς’ 152, 30 et 38 et Plinium item ter 89, 103 133, 7 et
113 137, 11 ct Caesarem semel 50, 22 citatum nullus nominatim ap-
pellatus est. ac ne illorum quidem libros ipse grammaticus legisse
videtur, sed quid statuerint a recentioribus artis latoribus (nam ita
dicere consuevit) accepit. omnino veteres scriptores cum paucos tum
eos maxime qui in scholis legebantur, Vergilium, Terentium, Sallu-
stium, Ciceronis in Verrem et in Catilinam orationes (nam praeter
has bis tantum fragmenta Ciceronis adscripta inveni, quae unde petita
sint nescio), semel etiam Lucilium citavit. res ipsae autem multis
verborum ambagibus et inepta disputandi prolixitate iisdem rebus et
verbis saepe repetitis expositae sunt. atque in eo fere omnia ver-
santur, ut doceatur, quem ad modum vocabulo aliquo proposito casus
nominum, gradus conparationis‚ tempora ct modi verborum, denique
reliquae verborum formae nullo quidem iudicio adhibito vel cognosci
vel fingi possint. et non tam ad usum loquendi quam ad constantiam
regularum, quas scriptor posuit, praecepta revocantur, quod maxime
in iis quae de ablativo casu et de reliquis casibus ex ablativo de-
rivandis disputata sunt p. 75 sqq. adparet. saepe disputationem ad
summas ineptias labi videas, ut ea quae de figura nominum scripta
sunt p. 53 sqq. quin etiam in rebus tritissimis, de quibus nullus
dubitandi locus vel leviter erudito relictus est, hunc scriptorem hae·
sitantem et ea quae praecipit regulis et analogia firmantem de-
prehendas: cf. 68, 10 facillimuS, 72, 29 summus intimus extremus
ultimus, 98, 20 vires, 105, 16 oMercurii, 124, 22 agrestis3 itemque
in quaestionibus verborum 181, 22 sqq. plura eius generis exempla
inveniuntur. quamquam haec ipsa demonstrandi cura et religio ad
inperitorum hominum usum et corrupti sermonis emendationem in
primis videtur accommodata fuisse. quaecumque autem difficiliora
sunt vel longiorem disputationem requirunt, haec alio loco se trac·

