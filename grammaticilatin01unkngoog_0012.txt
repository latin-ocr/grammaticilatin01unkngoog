PRAEFATIO

Inter scriptores artis grammaticae praeter Priscianum in primis
clara fuerunt Probi Donati Servii et Sergii nomina, quorum libri
hoc quarto grammaticorum volumine editi sunt. nunc quoniam non
solum quibus rationibus in illis edendis usus sim explicandum, sed
etiam de ipsis libris, quos edidi, dicendum est, eum multa quae
huc pertinent non unius libri propria sed communia plurium sint,

. hoe loco de iis rebus disserere visum est. itaque primum de iis

quae Probi nomine inscripta feruntur dicam, deinde de arte Donati,
postremo de Servii vel Sergii libris. nam de notarum laterculiS,
quos Theodorus Mommsenus me rogante a se recensitos eum magno

litterarum commodo in hoc volumen recipi voluit, satis ab ipso
dictum est.

I DE CODICIBVS ET EDITIQNIBVS PROBI

Probi de arte grammatica libri qui supersunt maximam partem
Bobiensibus codicibus debentur, quos circa annum millesimum quin-
gentesimum Ianum Parrhasium tractavisse in praefatione primi vo-
luminis dixi. et catholicon quidem liber et is qui est de ulti-
mis syllabis ad Caelestinum scriptus, qui ipse quoque olim
Probi nomine inscriptus ferebatur, uno codice· Vindobonensi 16 ad
nostram aetatem propagatus est. hunc olim Bobiensem fuisse in-
scriptio in prima pagina posita, ‘liber sancti Columbani de Bobio',
indicat. eundem inter codices anno 1493 Bobii repertos enumeravit
Raphael volaterranus commentar. urban. l. IV f. LVI cd. Roman.
a. 1506, ‘Probi Catholica’.*) accurate eum descripsit Endlieherus

*) Tres codices Probi Bobii extitisse testatur index librorum Bobiensium
decimo saeculo scriptus apud Muratorium antiq. Ital. 111 p. 820, ‘libros Valerii η
Probi tres'. e quibus codicibus unus videtur fuisse is de quo supra dictum est3
de altero item nunc Vindobonensi postea dicetur; tertium suspicari possumus
continuisse commentarium in Vergilii bucolica et georgica, quem ex Bobiensi
codice editum esse constat.

