mv PRAEFATIO

discrepantia est in ipso Parisino codice, ex quo commentarium Servii,
qui quidem nunc superest, edidi, siquidem prima eius commentarii
pars inscripta est pars Sergii f. 156, in reliquis Servii nomen servatum
est f. 171 et 183. recentiores autem grammatici, siquid, quod ad hos
commentarios vario modo mutatos referri possit, in libros ex anti-
quioribus grammaticis collectos, quales multi in codicibus leguntur,
receperunt,- Sergii vel Seregii nomen praescribere solent.

Libellum de finalibus quoque a Donati praeceptis profectum esse
ipse scriptor significavit p. 449, 6. nam quae in Donati arte brevi-
ter indicata, mox in commentariis ad eam scriptis uberius explicata
erant, hic in conpendium redacta sunt. nomen auctoris autem non
solum in codicibus constanter scriptum est Servius Honoratus, nisi
quod in uno Emmeramo etiam Marii nomen additum est, sed etiam
confirmatur a grammaticis, qui in iis quae ex hoc libro descripserunt
vel Servii vel Honorati nominc utuntur. Sergii enim nomen non le-
gitur nisi in commentario ad Basilium scripto , qui Servii Honorati
. libro ex parte quidem similis, sed tamen satis ab illo diversus est.
hinc intellegitur, quid iudicandum sit de Osanni sententia, qui in
symbol. litter. vol. II p. 378 utrumque librum a Servio scriptum
esse contendit. etenim quod ne codicum quidem auctoritate commen-
datur, id ille incertis argumentis defendere conatus est. immo Sergii

etiam nomen, ut levem auctoritatem in isto libro habet, ita non ex ·

antiquiore ternpore propagatum, sed infima aetate una cum epistula
ex Servii Honorati libcllo petita videtur additum esse. contra liber
de littera de syllaba dc pedibus de accentibus de distinctione, qui
ipse quoque Donati doctrinam sequitur et cum Servii vel Sergii
commentariis plerumque consentit, et in codicibus et in excerptis
grammaticorum, in quae multa ex eo libro recepta sunt, constanter
Sergio vel Seregio tribuitur. quare haud scio an haec sit eius no-
minis origo, quod ea quae in vetere Servii commentario de eodem
argumento scripta erant postea in hanc libelli formam, quae nunc
est, redacta sunt.*)

*) Postquam nomen Sergii iis quae de elementis artis grammaticae in hoc
libello disputata sunt celebrari coeptum est, infimae aetatis grammatici ita eo
nomine abusi sunt, ut suis commentariis, quos Sergii libello adhibito de iisdem
rebus conposuerant, nomen grammatici praescriberent. cuius generi's commen-
tarius de littera de syllabis de accentu de pedibus legitur in codice Vaticano
bibliothecae Reginensis 1587 saec. X, incipit Serqii de arte grammatica. Ars yram-
matica est institutio sermonis, et huic similis de littera in codice vindobonensi 16,
olim Bobiensi, eodem modo inscriptus, qui editus est anal. gramm. Vindob. p. 19⁷.
denique in codice Leidensi bibl. publ. 135 saec.. X disputatio quaedam ineptia-
rum plena de Latinis litteris cum Graecis et Hebraicis conparatis scripta est
ita, in nomine clei summi incipit ars Sergii grammatici. Triplices nunyulis biellam-iae
seu duplices latine peplices reu quanplices seu triplices duplicesque himer-iae sqq.

