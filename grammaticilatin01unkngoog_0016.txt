PRAEFATIO Χῖ

sinis excerptis ita consentiunt, ut dubitari nequeat quin vel ex hoc
ipso libro vel ex prorsus simili Bongarsiana illa petita sint: cf. p.
17, 4. 7, 5 sqq. Putschii rationem retinuit Fridericus Lindemannus,
qui utrumque librum ad fidem codicis Vindobonensis a se conlati in
primo volumine grammaticorum Latinorum edidit. huius excerpta,
quae cum reliquis Lindemanni schedis ad me adlata erant, ipse in
edendis his libris secutus sum. nam ipsum codicem non vidi. quam-
quam autem facile concedo Lindemannum minus diligenter, quam
fieri debebat, scripturam manu scripti codicis indicavisse, tamen
quae ab illo omissa sunt non tam gravia esse videbantur in hoc
praesertim librorum genere, ut denuo codicem excutiendum esse
existimarem. sed Lindemannum in editione interdum suis schedis
neglegentius usum esse inveni. quo factum est ut non nulla aliter,
atque ab illo factum erat, a me indicarent-ur. praeterea ex Parisino
codiee pauca adscripsi. nam quae eo continentur non solum negle-
gentissime ab homine inperito ex Probi libro excerpta et in conpen-
dium redacta‚ sed etiam tam vitiose scripta sunt, ut exiguam omnino
utilitatem praebeant. denique ex editis exemplaribus, quorum nulla
est auctoritas ad scripturam· constituendam, ea quae digna esse me
moria videbantur adposita sunt.

Post catholiea Probi posui instituta artium vel artem mino-
rem, ut antea dicebatur. quem librum Angelus Maius class. auct.
vol. V p. 153 sqq. anno 1833 ex codice Vaticano non addito nomine
auctoris primus edidit. de codice autem, quem expressit, haec
scripsit in praefatione p. XXXIV, ‘ quamquam multi in vaticana
bibliotheca sunt valde prisci grammaticorum latinorum codices, nul-
lus tamen ad illum accedit, ex quo anonymum grammaticum sumpsi-
mus: est enim ultimae prorsus antiquitatis κειμήλιον, litteris partim
quadratis scriptum in' membrana pertenui ac laevigata, cum priscis
emendationibus , quae partim in oris codicis, partimin corpore ipso
fiunt3 non mediocre sane volumen in 4., foliis constans 289, seu
paginis 577. -- codex enim ad sextum septimumve Christi saecu-
lum referri debet.’ hunc codicem igitur ita expressit editor, ut
pauca, quae in codice corrupta essent, corrigeret, plura neglegentia
transcribendi corrumperet. nam accuratiorem eiusdem codicis noti-
tiam mihi praebuit apographum in schedis Lindemanni inventum.
in quo quamvis nihil indicatum sit de libro manu scripto, ex quo
factum est apographum, tamen non dubito quin ex Vaticano’ codice
descriptum sit. nam non solum scriptura eum Romana editione
consentit ‚ sed etiam numerus paginarum , quaein margine apographi
indicatae sunt, idem est, quem in codice esse Maius dicit. est au·
tem ab Italo homine, siquid ex forma litterarum concludere licet,
satis accurate , ut videtur, ex vetere codice descriptum. nam et ea

