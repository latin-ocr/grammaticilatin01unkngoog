PRAEFATIO xxx1x

auctoritati se addixerat, incorruptam libri formam, ut sibi videbatur,
assecutus est, praesertim cum non satis accurate ubique animadver-
tisset, quid in illo codice a vetere librario scriptum esset, quid cor-
rectori deberetur. ceterum minorem de octo partibus editionem Lin-
demannus non magis, quam reliqui qui Donati artem ediderunt,
neglexit.

Novae editionis rationem paucis explicabo· itaque cum in eo
libro, qui longo docentium et discentium usu tritus esset, id maxime
ageretur, ιιι antiquissima et integerrima forma, quae quidem codi-
cum manu scriptorum fide recuperari posset, restitueretur, ex libris
supra descriptis elegi tres, Leidensem Santenianum Sangermanensem,
etin minore arte quartum Emmeramum. ex quibus codicibus etsi
nullus ab interpolatione posterioris aetatis prorsus liber est, sicut et
ipsa discrepantia codicum docet et testimonia probant grammatico-
rum, qui vel ipso Donato vel iisdem auctoribus, quos ille secutus
erat, usi sunt, tamen a genuina forma proxime abesse inveni Lei-
densem. nam ιιι accuratius quam reliqui scriptus est, ita pauca
eaque satis levia arbitrio grammaticorum videntur mutata esse.
postea recentiore manu quaedam mutata vel addita sunt. magis et
errore librarii et interpolatione grammaticorum corruptus est Sante-
nianus codex. a correctore autem, qui codicem neglegentissime
scriptum emendavit, non solum manifesta librarii vitia correcta, sed
etiam permulta ex alio codice maxime interpolato addita vel mutata
sunt. non nullis locis tamen codex reliquis omnibus antiquitate
superior genuinam scripturam in recentioribus libris corruptam ser-
vavit. eorum librorum qui maxime interpolati sunt exemplum esse
volui Sangermanensem, qui cum correctore Santeniani codicis saepe
consentit, raro autem genuinam scripturam in reliquis libris cor-
ruptam servavit. recentiore manu cum vitia quaedam veteris scripturae
correcta, tum novae interpolationes additae sunt. igitur non dubitavi
primas· partes tribuere Leidensi codici, quem et in universa libri
forma et in singulis verbis constituendis in primis secutus sum. huic
in minore arte unum adiunxi Emmeramum codicem, ex quo quae ad
emendandam scripturam Leidensis codicis, si quando corrupta erat, .
apta vel aliquo modo memorabilia esse videbantur adscripta sunt3
raro ex excerptis Santeniani codicis quaedam recepi. neque enim
maiore cura dignus esse videbatur libellus, quo facile carere potera-
mus, nisi propter studia posteriorum grammaticorum, qui eum sic
ut reliquam Donati artem commentariis exposuerunt, in suum locum
restituendus fuisset. in maiore arte praeter Leidensem codicem inte-
gram scripturam codicis Santeniani et Sangermanensis exhibui. in
quo ea quae in Santeniano codice addita sunt, ιιι exemplum ‘anti-
quissimae interpolationis extaret, uncis adpositis in continuitate ver-

