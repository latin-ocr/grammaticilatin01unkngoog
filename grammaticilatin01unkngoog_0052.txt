PRAEFATIO xnvn

Bebelii arte versificandi. antiquiorem libri formam primus restituere
studuit Putschius Bongarsianis libris adiutus, ut dicit, ‘ars de cen·
tum metris ex libris Bongarsii plurimis locis aucta et emendata'.
plura emendavit Laurentius Santenius, qui codicibus manu scriptis
et veteribus editionibus adhibitis emendatum libri textum paucis
coniecturis in margine additis edidit a. 1788. *) quamquam is quo—
que nec optimis usus est codicibus et nimium tribuit veteribus edi-
tionibus, quarum nulla auctoritas est. post hunc nihil novi attulit
Francisci Nicolai Kleinii editio in scriptione scholastica Confluentibus
a. 1824 exhibita, ‘ Mauri Servii grammatici ars de centum metris e
codice vetere correcta’. nam quamquam Darmstadiensi codice, quem
supra indicavi, usus est, tamen neque codex interpolatione vacat,
sicut illi visum est, neque ipse ad eius auctoritatem librum Servii
exegit, sed Santenii recensionem secutus discrepantiam codicis et
scripturas veterum editionum in adnotatione subiecit, eaque ita dispo-
suit, ut saepe intellegi nequeat, quid in codice scriptum sit. San-
tenii recensionem repetiit etiam Graisfordius iu scriptoribus Latinis
rei metricae Oxonii a. 1837 additis variis scripturis cum veterum
editionum tum duorum codicum Bodleianorum.

In tanta igitur librorum manu scriptorum et olim inpressorum
diversitate facilius fuit genuinam antiquissimorum codicum scriptu-
ram restituere, quam quid postea interpolatione grammaticorum in-
vectum sit ante oculos ponere. nam Neapolitanus codex ita reliquos
omnes bonitate scripturae antecellit, ut, ubi eius auctoritate uti licet,
unus fere ad veram scripturam constituendam sufficiat. in iis autem
quae in illo perierunt, vel siquando librarius peccavit, satis firmum
praesidium paratum est Parisino et Santeniano codice, neque quid-
quam quod fide dignum sit ex reliquis accedit. sed propter veterem
auctoritatem interpolatorum exemplarium , quibus olim omnes usi
sunt, ne horum quidem scriptura prorsus videbatur omitti posse.
quare praeter antiquissimorum codicum discrepantiam, quae integra
exhibita est, veterum editionum scripturam, ubi opus videbatur,
indicavi, ut intellegeretur, quo modo haec olim scripta ferrentur31
pauca etiam ex Darmstadiensi codice et ex Laurentiano 47, 8 quinto
decimo saeculo scripto, quo genere librorum antiquissimi editores usi
sunt, adscripsi.

Libro de eentum metris subieci libellum de metris Horatianis
ipsum quoque Servii nomine inscriptum, qui ex codice Parisino 7530
f. 35-38 nunc primum editus est. neque ulla eius libri memoria

²³¹) Marii Servii Honorati centimetrum ex vetustissimis exemplaribus correctum.
Lugduni Batavorum apud S. et L. Luchtmans CIOIOCCLXXXVHI. a Santenio

paratam esse editionem adparet cx notis Santenii ct Lennepii in Terentianum
Maurum p. 28⁷ et 488.

