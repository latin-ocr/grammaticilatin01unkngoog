286 NOTAE MAGNONIANAE

Romanae; neque in summa re separatio dubitationem admittit, cum in singulis
litteris laterculum utrumque Magno non confuderit fere, sed simpliciter composuerit.
modo a Vaticano incipiens, modo procedens ordine inverso. Paucae tantum extant
apud eum notationes, quae cum ordini Vaticano insertae sint neque apud Vaticanum
reperiantur, dubitari potest, utrum veniant ex exemplo libelli Vaticani iis quae
habemus pleniore an desumptae sint ex altero laterculo et casu consiliove loco
motae. Nisi quod ibi, ubi duae interpretationes proferuntur, quarum altera tantum-
modo convenit ei in quo legitur ordini, alteram ex altero ordine translatam esse
apparct; exempli causa cum legatur in ordine Vaticano EG eyer vel eryo, Vaticanus
autem non habeat nisi EG eyer‚ suerit necesse est in altero EG erqo. E contrario
quae notationes apud Magnonem reperiuntur non in Vaticano ordine, cum adsint in
Vaticano, de iis similiter dubium est, utrum eas Magno repererit in utroque later·
culo ideoque iu Vaticano describendo praeterierit, an certo aliquo consilio vel deni·
que casu collocarit loco non suo. Quae cum ita sint, editionem hanc ita ordinavi·
mus, ut facile inde intellegas, quasnam notationes non sine causa suspicere non ex
puro hoc, sed ex turbido Vaticani fonte derivatas esse. —lam quod attinet ad huiusce
laterculi naturam et aetatem, apparet complura ibi adesse ex intimis iuris penetra-
libus petita nec praeterea reperienda nisi apud ipsum Probum, ut sunt exempli causa
notae Prisci Latini, ope consilio, praecipito sumito tibique habeto.- quibus addi pote-
runt vetustorum sacerdotiorum notationes sacris faciundis, flamen Dialis, flamen
Quirinalis et mira illa nescio cuius D. Iunii Silani commemoratio. Verum tamen
notationes Magnonianae non ut Lugdunenses in iure maxime versantur, sed multo
magis accommodatae sunt ad leges et constitutiones. Nam ad legum inscriptiones
pertinent cum imperatorum nomina Hadrianus Gordianus Claudius Diocletianus
Constantinus Iulianus Gratianus Honorius, quibus accedunt DD·NN = domini
nostri et iidem Auyusti,· tum eorum potissimum quibus rescripserunt imperatores
nomina Antonius Aurelius Flavianus vel potius Flavius‚· item magistratus non
raro tertio casu concepti. ut sunt consulari, correctori, annonae praefecto, comes
Orientis, comes sacrarum laryitionum, comes domesticorum, comes rei privatae,
comes rerum nitentium‚· et provinciarum concepta casu fere secundo, ut sunt
Africae Asiae Achaiae Apuliae Campania Corsica Calabria‚· ubi praeterea no-
tandum est eiusmodi notationes non reperiri fere nisi in tribus primis litteris.
Subscriptionum autem notae suut data emissa antelata, apud praefectum
praetorio, apud praefectum urbi, et manu divina, Datiano (consule a. 356),
quibus accedit ex gestis petita notatio dictum decies,- item urbium nomina.
ut cst Aquileia. Ad ipsas denique leges pertinent formulae quales sunt illustris
maynificentia tua, illustris sublimitas tua, yravitas tua, excellentia tua, expe-
rientia tua, auctoritas tua, acl potestatem tuam, parens karissime, cuius de ea
re notio est (cs. Vat. fr. S 313), amputata et pleraeque aliae. Christiana autem
reperi nulla nisi fortasse ὐἷέ dem, nec barbarae aetatis ulla certa indicia: nam in
susum non deterius est quam quo usus est vegetius in ante vocabulum et quod
beneficia aliquoties commemorantur (beneficium, beneficio, de beneficio, beneficii loco,
beneficium dedit) est quidem memorabile. sed accedit ad documenta ea, quibus evincitur
et institutum et ipsum vocabulum a Romanis repetendum esse (cs. Waitz deutsche
Verfassunysyeschichte 2, 196). —— Quarto saeculo posteriorem esse laterculum
cum vel solum Honorii nomen ostendat, ad aetatem etiarn inferiorem ducit qui ibi
est comes rerum nitentium, cum eas res curarit Constantiana aetate centurio (Amm.
Marc. 16, 6, 2), sub Honorio tribunus (Not. occ. c. 4 ibique Bocking) neque comitis
nomen magistratui illi concessum esse videatur nisi ab ultimis Occidentis imperatori-
bus vel adeo a regibus Gothorum. ltaque laterculum a Magnone excerptum proba-
biliter attribuemus saeculo quinto. Originis videtur esse aut urbanae aut Africanam

