PRAEFA‘rlo ’ “ LI

derunt. eiusdem commentarii de accentibus aliquam partem ex Oxo-
niensi codice olim ediderat WasiuS, senarius sive de legibus et li-
centia veterum poetarum Oxonii a. 1687 p. 62, quamquam is plurima
sua coniectura mutaverat. reliqua, quae adhuc edita nondum erant,
ex Lavantino codice nunc primum exhibita sunt. nam in magna
parte rerum tritissimarum, quae ex infimae aetatis disciplina petitae
sunt, tamen bonis et antiquis auctoribus usum esse scriptorem cum
observationes prisci sermonis non paucae tum fragmenta quaedam
veterum scriptorum adhuc ignota probant, propter quae liber hac
cura non indignus esse> visus est. in quo illud non puto molestum
esse, quod non omnia, sicut in codice scripta sunt, edidi, sed quae-
dam, quae aut prorsus inutilia videbantur aut inepte repetita erant,

omisi. per totum librum autem fidem Lavantini codicis ita secutus “

sum, ut huius unius scriptura integra exhiberetur. in prima parte,
quae in Frisingensi et in Santeniano codice scripta est, cum horum
librorum scriptura a Lavantino codice saepe discrepet, omnem eam
discrepantiam proponere inutile erat, sed ea *quae rectius in illis
scripta erant vel memorabilia esse videbantur adscripta sunt. et de
Santeniano quidem codice praeter paucos locos, in quibus ipse librum
inspexi, editioni Lindemanni fidem habui. etiamsi enim multa non
satis accurate in illa expressa sunt , tamen, quoniam non multum
auctoritatis tribuendum est codici neglegenter scripto, praesertim in
tam exili materia, quae in hac parte tractatur, non opus esse vide-
batur crrores Lindemanni codice iterum excusso corrigere. praeterea
in initio libri excerptis Sangermanensibus , quae cum Lavantino co-
dice plerumque consentiunt, usus sum. in commentario de accentibus
autem integram scripturam codicis Oxoniensis exhibui, ut in ea certe
parte, quae singulari cura in primis digna est, unius codicis fides
alio testimonio firmaretur et exemplo constaret emendationem eorum
quae in Lavantino codice corrupta sunt non magno opere adiuvari
Oxoniensi codice, quippe qui tam accurate cum illo consentiat, ut,
quamquam ex eo ipso descriptus non est, tamen eiusdem archetypi
scripturam referat.

Ea quae de idiomatibus casuum et generum in fine vo-
luminis edita sunt partim ex codice Parisino 7530 f. 41—-48 petita
sunt, partim ex Neapolitano Charisii codice , in quo quem ad mo-
dum haec scripta sint indicatum est vol. I praef. p. X. sed quae
ex Neapolitano codice edidi olim a me, cum codicem tractabam,
propter brevitatem temporis omissa amicitiae Georgii Thilonis, qui
haec me rogante descripsit, debeo· sequuntur autem in codice indices
quidam verborum, sicut dictum est l. c. p. XI, qui cum et mihi
olim et postea Thiloni minus digni visi essent qui describerentur,
nune omittendi erant. utriusque codicis igitur scripturam in iis qua-e

d*

