PRAEFATIO xx

ad Caelestinum ita inscriptum, ‘Probi grammatici instituta artium
ad Caelestinum'‚ uua cum aliorum grammaticorum libris edidit Me-
diolani a. 1504, deinde et instituta artium, quae dixerat, magis emendata
et catholica cum libro Frontonis de differentiis et Phocae de aspi-
ratione Vicetiae a. 1509 edidit.*) Parrhasium autem codicem Bo-
biensem, nune Vindobonensem, expressisse non solum in praefatione

*) Mediolanensis editionis hic est titulus, ‘Hoc in volumine continentur
auctores Infra scripti. Probi instituta artium Maximi Victorini de quantitate
syllabarum Donati prima ars Seruius ad Albinum de naturis ultimarum Sergius
in artem Donati primam. Attilius Fortunatianus de metris Horatianis Donatiani
generis eiusdem fragmentum Item Cassii Bassi Terentianus Beda’, et in fine
libri ‘Impressum Mediolani per Ioannem Angelum Scinzenzeler sub impensis
Ioannis Iacobi et Fratrum de Lignano. Anno Domini mccccclm. Die. 11. De-
cembris’. praemissa est epistula Parrhasii ad M. Antonium Cusanum Mediola-
nensem patricium, in qua de scriptoribus a se editis haec scribit, ‘Ea propter
accuratissimi grammatici Probi instituta artium (Sic enim libro titulum fecit)
quaeque Maximus Victorinus et alii: quorum subieci nomina: paris argumenti
commentaria scripserunt: ad te misi. cum Caesii Bassi de Metris Horatianis
opusculo: uetustatis iniuria mutilato. quod accidere necesse faits et eorum
(quos dixi) plaerisque. quippe quorum uix e media Bibliothecarum strage: quam
geticus dedit furor: unicum quod extabat exemplar: erutum sit. auxilio Patris
Amplissimi Stephani Poncherii‘luteciac parisiorum pontificis: indulgentissimique
mei patroni’. Vicetina editio ita inscripta est, ‘In hoc codice continentur: in-
stituta artium Probiquc Catholica: Cor.que Frontonis de nominum verborumque
differentiis: et Phocae grammatici de flatili nota atque de aspiratione libellus
aureolus: Ab .A. Iano Parrhasio nuper inuenta: ac nunc primum edita'‚ et in
fine libri ‘Expliciunt Instituta artium et Catholica Probi corneliique Frontonis
De nominum uerborumque differentiis unicus et aureus libellus. Itemque Phocae
grammatici de aspiratione praeceptio nondum publicata. Veicetiae XII. Februarii.
M. D. IX. Per Henricum et Ioannem Mariam eius .1=·. Librarios'. praemissa est
epistula Parrhasii ad Senatum Veicetinum, in qua de Probo haec scribit, ‘Quanta
apud antiquos Valerii Probi fuerit auctoritas .A. Gellius in noctibus Atticis:
Aeliusque Donatus indicat et Seruius honoratus: ac (siquid inter hos habet loci)
Priscianus: qui testimoniis eius ut oraculis utuntur. Is inter alia monimenta
frugiferi sui laboris: Instituta artium reliquit et Catholica: quae rationem totius
emendati sermonis amplectuntur. Ea sexcentis et amplius abhinc annis in altis-
simo puluere iacuerunt incognita= donec a situ Georgius primum Merula uindi-
cauit in usum tantummodo suum. Mox eo defuncto: quidam proprii iuris exem-
plaria fecerant. Indignumque uidebatur ambitioni paucorum seruire quae latinae
linguae diligentissimus indagator: in hominum lucubrarat utilitatem. Quare nos
iisdem: quibus ante Merula: uestigiis ad interceptae praedae cubile deducti
libros aetate iam putres exscripsimus: Incredile: quanto labore propter obsole-
tas ueterum literarum notas: et iam temporis iniuria uanescentium. Sed ne
quod in aliis accusamus imitari uidear haec edere constitui Probi manibus in·
gratum fore non ratus: si (cui scripta sunt) ingenua studiosaque iuuentus inde
proficiat'. ceterum quod editores vindobonenses analect. gramm. praef. p. XIV
Probi catholica typis Vdalrici Scinzenzeler a Galbiato edita esse dixerunt, errore
propter Terentiani editionem commisso factum esse videtur. nam descripta qui-
dem esse catholica a Galbiato‚ ut ederentur, litteris Sfortiac iu editione Tereu-

 

