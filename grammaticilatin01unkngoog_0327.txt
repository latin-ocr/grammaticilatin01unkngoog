Quoniam notarum laterculos, quos habemus Romanae aetatis. ad grammaticorum
corpus adiunxerunt tam Gothol‘redus quam Putschius neque inconsulto neque in-
’ commode (nam pendere eos ex grammaticorum commentationibus Μ. Valerii Probi
eius generis tractatus demonstrat et quaerunt sibi omnino flagitantque quodammode
libelli illi certam et stabilem sedem et quasi aliquod in litteris domicilium), noluit
ab hac sua grammaticorum Latinorum editione illos abesse Hem-icus Keilius. Qui
cum sciret me post curatam a. 1853 in actorum societatis saxonicae volumine
quinto commentarioli Probi editionem per aliquot annos subsidiis, quae ad eas
tabulas castigandas servant bibliothecae„ colligendis operam dedisse, tam pro rei
litterariae commodo quam pro veteris amicitiae iure a me postulavit, ut magni
operis particulam hanc in me susciperem. Quod feci libenter; nam etsi lieri potest,
ut a me usurpatis meliores notarum codices adhuc lateant, cum praesertim huius
generis libelli brevissimi fere et plerumque auctoris nomine carentes in bibliothecis
casu potius inveniantur quam data opera investigentur, tamen quae reperi snb·
sidia iam mihi sulficere visa sunt ad horum libellorum crisin, quae adhuc nulla
suit, non absolvendam, sed inchoandam et certo fundamento stabiliendam.

