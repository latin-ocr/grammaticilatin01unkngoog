xxv1 PRAFATIO

Berytio grammatico placuerit, quam in priore, ita haec in catholicis
multo brevius et neglegentius tractata sunt. sed tamen ad Probum
satis certo referuntur haec, p. 34, 21 relevit ef. Prisc. 490, 7 et
529, 20 Diom. 370, 6. p. 34, 8 et 38, 6 sorbo sorbeo: cf. Prisc.
491, 13 Diom. 366, 27. p. 35, 29 aio: cf. Prisc. 494, 11 et 541, 18
Diom. 374, 1. p. 36, 25 partio partior: cf. Serv. in Verg. Aen. Ι 194.
p. 36, 34 lavo: cf. Prisc. 471, 2 Diom. 381, 12. p. 39, 26 et 40, 7
necto nexo: cf. Prisc. 469, 12. 536, 8. 538, 2 Diom. 369, 16. p. 39,
5 tollo: cf. Diem. 372, 4 et 380, 9. in· quibus quamquam quaedam
sunt, in quibus nomen Probi e catholicis ‚ ut videtur, Priscianus
adscripsit, tamen haec quoque a Berytio grammatico tractata esse
consensus Diomedis vel uberior ipsius Prisciani disputatio ostendit.

Itaque cum multa, quae olim a Probo uberius tractata esse vel
certo constat vel probabiliter conici potest, nunc breviter indicata
inveniantur in catholiciS, haec ex iis quae nobilissimus grammaticus
scripta reliquerat excerpta· esse dicemus, non recentem nescio quem
Probum, cuius nulla apud veteres scriptores memoria extat, finge-
mus. nam ex antiquiore aliquo et uberiore commentario haec quae
nunc legimus excerpta esse universa libri indoles docet. tam multa
enim vel inepte repetita vel perverso ordine posita vel nimio quo-
dam brevitatis studio corrupta sunt, ut certissimis indiciis adpareat
scriptorem ea quae ab antiquiore auctore acceperat in conpendium
redegisse, ad novum rerum ordinem, terminationes nominum et ver-
borum dice, revocavisse, denique ad usum suae aetatis accommoda·
visse. in quo studio quamvis multa omittenda essent, tamen plurima
veteris doctrinae vestigia relicta sunt. unde enim tam multa vete-
rum scriptorum exempla et antiqui sermonis reliquias grammaticum
recepisse existimabimus, nisi bonum et antiquum auctorem secutus
esset‘? quin etiam ipsius rationis ac doetrinae, quam veterem gram-
maticum secutum esse scimus, quasi quaedam, vestigia in catholicis
latere videntur. nam quod is in primis sibi proposuerat, ut quid
leges Latini sermonis ct praecepta artis postularent, quid usus
loquendi sibi sumpsisset, doceret et diligenti lectione usum veterum
scriptorum observaret et quibus in rebus ab illis novi recederent
indicaret, illud in hoc quoque libro multis exemplis agi videmuS.
quae cum ita sint, ne illud quidem huic iudicio repugnare existimo,
quod quaedam sane in catholicis scripta sunt, quae iis quae Probum
docuisse aliis auctoribus constat aut non satis respondeant aut adeo
adversari videantur, ut p. 36, 16 de verbo pario conlato Prisciano
500, 19 et 540, 6 et Diomede 383, 4, p. 38, 26 de verbo inchoo
conlato Diomede 365, 16. ni mirum, quae fuit grammaticorum liber-
tas et neglegentia in antiquioribus auctoribus adhibendis ‚ ab eo qui
haec in huno ordinem conposuit non solum plurima omissa, sed etiam

