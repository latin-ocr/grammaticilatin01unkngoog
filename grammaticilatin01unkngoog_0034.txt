PRAEFATIO xxix

tatarum esse promittit. quaedam enim ad eam partem quae est de
metris vel de metris et structuris, plurima ad eam quae est de sonis
remittuntur. in tam multis igitur infimae aetatis indiciis vix opus
est eo argumente, quo A. Maius usus est, ut librum quarto saeculo
non vetustiorem esse probaret, quod Diocletianarum mentio facta est
119, 26. verum tamen ut recte de hoc libro iudicetur, illud tenen-
dum est, non ad perfectam artis scientiam eum scriptum esse, sed
tironibus instituendis destinatum. quod cum omnis libri ratio et indo-

· les, de qua modo dixi, probat, tum Pompeius grammaticus p. 156 verbis

supra p. XIX positis adfirmat. fuit autem hie mos grammaticorum, ut,
cum aliter rudibus litterarum, aliter doctioribus scribendum esse in-
tellegerent, aut ipsi artium scriptores duobus libris diverso modo

’ἱ conpositis utrisque consulerent, aut minor celeberrimarum artium

editio (nam ita vulgo dicebant) pararetur ab aliis. cuius rei luculen-
tissimum exemplum praebent artes Donati in hoe volumine editae.
illud igitur ut de institutis Probi quoque factum esse putemus, sua-
dent illa saepissime ab hoc grammatico repetita, quibus multa quae
omisit alio loco se tractaturum esse pollicetur. quibus promissis hoc
indicare videtur, se huic vulgari et pueris destinatae artis exposi-
tioni alium et doctiorem librum, qui in eodem argumento versaretur,
quasi ad perficiendam eruditionem subicere voluisse. idem sensisse
videtur is qui in Parisino libro, suam, opinor, coniecturam secutae,
non veteri testimonio usus, artem minorem hunc* librum inscripsit.
denique quamvis pauca in tali quidem libro ad veterem doctrinam
referri possint, tamen, ni fallor, et in doctrina grammatica, quam
hic scriptor sequitur, et in non nullis quaestionibus eum iis quae de.
usu extremae aetatis exposita sunt coniunctis vestigia quaedam an·
tiquioris auctoris, quem secutus est, adparent. redeo ad illa instituta
artium, quae olim cum catholicis coniuncta fuerunt. de quo libro
quoniam praeter pauca, quae in catholicis relata sunt, nihil memoriae
proditum est, nihil certi constat, nisi quis ex duobus libris Claudii
Sacerdotis grammatici aliquid concludere velit, ut, quem ad modum
alter liber catholicis Probi similis est, ita priorem institutis similem
fuisse dicat. quamquam hoe quoque valde incertum est. sed illud
hoc loco non est omittendum, grammaticos , qui supra indicati
sunt, multa, quae in iis libris qui nunc Probi nomine inscripti
feruntur non scripta sunt vel non satis certo ad eos referri possunt,
huie grammatico tribuisse. haec igitur omnia, quae quidem ad eos
libros qui nunc supersunt non pertinent, ex antiquiore et ‘doctiore
libro Probi, qui praeter hunc recentem et in usum tironum scriptum
olim extabat, petita sunt, sive is ab institutis illis , quae olim ante
catholica scripta erant, ⁴non diversus fuit, sive haec quoque ex illo
excerpta erant.

